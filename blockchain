Eşler Arası (P2P) Nedir?
------------------------
Merkezi bir sistemde istemci olduğunuzu ve başka bir istemciden veri elde etmeniz gerektiğini varsayalım.
Bunun için öncelikle istediğiniz verinin, sahibi tarafından sunucuya ulaşmış olması gerekir ki siz de onu sunucudan alabilin.
Peki ya sunucuyu ortadan kaldırırsak?
Merkezi sununcunun ortadan kalktığı ve her istemcinin aynı zamanda sunucu görevi de yaptığı yapıya ise eşler arası ağ diyoruz.
Böylelikle her istemci isteği veriyi ağdan kolaylıkla alabiliyor.
Ayrıca merkezi sistemlerdeki sunucuda herhangi bir problem olduğunda tüm ağın riske girmesi gibi bir durum da söz konusu olmuyor.


Blok Zinciri Nedir?
-------------------
Eşler arası ağın yapısını öğrendik.
Peki bu ağı kullanarak verileri güvenli bir şekilde saklamak istersek?
Tam da bunun için "blok zinciri" adında bir yapımız var.
Bu yapıda şifreli bir veriye "blok", zinciri depolayan istemcilere "eş" ve blokların şifrelerine "özetleme" diyoruz.
Çok basite indirgeyerek anlatmak gerekirse:
Sizin de eşlerinden biri olduğunuz, hastaların kalp atışlarını depolayan bir blok zinciri var diyelim.
Her bir blok; blok numarası, girdi, işlem zamanı, özetleme ve bir önceki bloğun da özetlemesini bünyesinde bulunduruyor.
Her bloğun özetlemesi; blok numarası, işlem zamanı, girdi ve önceki bloğun özetlemesi birleştirilerek
SHA-256 kriptografik hash algoritması yardımıyla oluşturuluyor.
Bu da özetlemelerin çözülmesini imkansız kılıyor.
Eşlerden biri yeni bir blok eklemek istediğinde diğer eşler bu bloğun üzerinde veya
varolan önceki bloklarda oynama yapılıp yapılmadığını test ediyor.
Oynama yapıldığının tespit edilmesi halinde bu blok zincire dahil olmuyor.
Güvenlik de sağlanmış oluyor.
Blokların, kendilerinden önceki blokların özetlemelerini de tutması onları birbirine bağlamış oluyor
ve tüm bu yapı bir zincir gibi birbirine kenetlenmiş bir şekilde ilerliyor.
